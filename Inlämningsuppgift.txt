Gruppuppgift: Python-projekt
Gruppstorlek: 4 personer
 Redovisning: 15/10 (på plats i skolan)
 Inlämning: 17/10 23:59 (kod + dokumentation via GitHub)

Uppgiftens syfte
Syftet är att omsätta kursens moment i praktiken genom att i grupp utveckla ett Python-baserat projekt. Projektet ska vara fritt valt, men varje medlem i gruppen ska:
Bidra med minst en egen Python-fil.


Tydligt demonstrera att de behärskar kursens moment: syntax, variabler, villkor, loopar, funktioner, klasser, moduler, standardbibliotek, externa bibliotek/ramverk och versionshantering.



Förslag på projektidéer
Ni väljer själva, men här är exempel:
Textbaserat spel (t.ex. quiz, äventyrsspel, gissa numret)


Datahanteringsprogram (t.ex. enkel kontaktbok, TODO-lista, budgetspårare med fil/databaslagring)


Webbskrapare som samlar och presenterar information från en webbsida


Mini-API med Flask eller FastAPI (t.ex. för att hantera uppgifter, filmer, eller väderdata)


Analysprogram som läser data (CSV/JSON), gör beräkningar och presenterar resultat



Obligatoriska moment per grupp
Projektet ska innehålla:
Klasser (OOP) – minst en klass som används i projektet.


Moduler – projektet ska vara uppdelat i flera filer/moduler.


Standardbibliotek – minst två delar ska användas (t.ex. datetime, os, json, random).


Externa bibliotek – minst ett bibliotek/ramverk utanför standardbiblioteket (t.ex. requests, Flask, matplotlib).


Versionshantering (Git/GitHub) – hela gruppen ska aktivt använda GitHub för versionskontroll.


Dokumentation – README med:


Kort beskrivning av projektet


Instruktioner för installation och körning


Vem som gjort vilken fil


Testning – minst en enhetstest med PyTest.



Individuella krav
Varje elev ska i sin egen fil visa att de behärskar:
Variabler och datatyper


Villkor (if/elif/else)


Loopar (for/while)


Minst en funktion


Minst en klass (kan vara en del av det större projektets OOP-struktur)



Betygskriterier
Godkänt (G)
Alla obligatoriska moment finns med.


Varje elev har en egen fil som uppfyller de individuella kraven.


GitHub har använts för samarbete och versionshantering.


Projektet är körbart och dokumenterat.


Väl Godkänt (VG)
För VG krävs alla kriterier för G, samt:
Avancerad användning av OOP: minst en klasshierarki (arv eller abstrakta klasser) eller tydlig användning av inkapsling.


Avancerad användning av externa bibliotek: t.ex. visualisering med matplotlib, en enkel webbtjänst med Flask/FastAPI, eller mer komplex databehandling.


Felhantering: systematisk användning av try/except.


Tydliga tester: minst två funktioner täcks av PyTest.



Redovisning
Presentation i grupp där ni visar projektet (10 minuter).


Varje elev presenterar sin egen fil och förklarar vad den gör samt hur den hänger ihop med helheten. 



